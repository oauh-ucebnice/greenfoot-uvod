# O&nbsp;této knize

## Pro koho je tato kniha?

Tato kniha je koncipována jako učebnice programování pro úplné začátečníky, kteří se chtějí v&nbsp;budoucnu stát programátory. 

Možná máte pocit, že když se někdo chce učit programovat, tak je logické, že chce být programátor. Ale dnes to zdaleka nemusí být pravda. Postupná automatizace, rozvoj Průmyslu 4.0 a&nbsp;Internetu věcí dnes vyžadují od spousty zcela „neprogramátorských“ profesí zvládnutí základních konceptů algoritmizace a&nbsp;programování. Vzniká tedy mnoho výukových nástrojů, které umožňují dětem už od malička vnímat algoritmizaci jako běžnou součást života, obvykle formou hry.

 V&nbsp;této učebnici se také naučíte základy programování. Kromě úvodu do „programátorského myšlení“ se však zaměříme na pojmenování, vysvětlení a&nbsp;zvládnutí zápisu základních stavebních prvků programů tak, aby čtenář této knihy kromě pochopení funkce základních stavebních prvků programu uměl tyto prvky i&nbsp;zapsat v&nbsp;programovacím jazyce a&nbsp;mohl tedy v&nbsp;krátké době navázat studiem dalších materiálů, které již nebudou určeny začátečníkům a&nbsp;které budou vyžadovat alespoň základní porozumění zdrojovému textu programovacích jazyků.

Před typickým čtenářem této knihy stojí nelehký úkol – zorientovat se během krátké doby (třeba 50 hodin intenzivní práce) v&nbsp;základních pojmech programování a&nbsp;v&nbsp;jejich zápisu v&nbsp;programovacím jazyce tak, aby byl schopen posléze navázat studiem ze zdrojů, které již zvládnutí základů programování předpokládají.

Kniha vznikla jako nástroj pro podporu výuky předmětu Programování na oboru Informační technologie v&nbsp;rámci Obchodní akademie, Vyšší odborné školy a&nbsp;Jazykové školy s&nbsp;právem státní jazykové zkoušky Uherské Hradiště. Žáci naší školy jsou většinou v&nbsp;programování úplní začátečníci. Chtějí se ale během čtyř let studia na střední škole stát programátory, grafiky, správci sítí či tvůrci webů. Aby to zvládli, musí si už od začátku kromě samotné tvorby zábavných a&nbsp;inspirativních „prográmků“ vštěpovat základní pojmy, se kterými se v&nbsp;programování budou setkávat, včetně jejich zápisu v&nbsp;programovacím jazyce. Věříme, že jim tato kniha bude v&nbsp;jejich snažení oporou.

## V&nbsp;jakém programovacím jazyce budeme psát kód?

 V&nbsp;této knize budeme používat programovací jazyk Java. Lze jej využít jak při psaní jednoduchých her ve frameworku Greenfoot, tak navázat dál při programování složitějších aplikací. Navíc vychází ze syntaxe programovacího jazyka C, takže sdílí většinu syntaxe s&nbsp;dalšími velmi rozšířenými programovacími jazyky (JavaScript, C#, PHP,…). Samozřejmě také platí, že základní konstrukty (cykly, podmínky, objekty,…) jsou společné pro většinu běžných programovacích jazyků. Zápis těchto konstruktů se ale může u&nbsp;některých programovacích jazyků lišit.